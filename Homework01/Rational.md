* **За тези, които пишат на VS - пробвайте си решенията и на нещо различно от него(да речем CodeBlocks).**<br/>
* **Също така, не печтайте нищо друго по конзолата, освен очаквания изход(без "Въведи число:" и други такива).**<br/>
* **Внимавайте с изхода - всеки ред трябва да завършва със символ за нов ред, а не с празно място " "**<br/>
**<число>" "<число>" "..." "<число>\n    - всеки ред трябва да е в този формат.**

Напишете class Rational за извършване на аритметични пресмятания с рационални числа.
Всеки обект от class Rational има числител и знаменател - използвайте целочислени променливи за представяне на данните на класа - числител (numerator) и знаменател (denominator).

Напишете конструктор по подразбиране и конструктор за общо ползване(който приема числител и знаменател) за инициализиране на обектите от class Rational и съответни SET и GET методи.

Конструкторът да опростява рационалното число като използва най-големия общ делител на двете числа. Например, рационалните числа 2/4, 4/8 и пр. да се представят като рационално число с числител 1 и знаменател 2.

Освен това, -1/2 и 1/-2 задават едно и също рационално число - приемаме, че знаменателят винаги е положително число.

Опростяване да се извършва и при промяна на рационалното число в съответните SET методи.

Конструкторът по подразбиране задава рационалното число 1/1.

Предефинирайте оператора < за сравняване на две рационални числа.

Предефинирайте оператора << за извеждане на обектите от class Rational в текстов вид числител/знаменател. Ако знаменателят е 1, да се извежда само числителят.

Предефинирайте оператора >> за четене на обектите от class Rational от конзолата в текстов вид числител/знаменател.

Предефинирайте оператора + за събиране на текущия обект от class Rational с друго рационално число. Резултатът е друго рационално число, което е в опростен вид.

Предефинирайте оператора - за изваждане от текущия обект на class Rational на друго рационално число. Резултатът е друго рационално число, което е в опростен вид.

Предефинирайте оператора * за умножение на текущия обект от class Rational с друго рационално число. Резултатът е друго рационално число, което е в опростен вид.

Предефинирайте оператора / за делене на текущия обект от class Rational с друго рационално число. Резултатът е друго рационално число, което е в опростен вид.

Напишете приложение, което на първия ред приема цяло число N.<br/>
След това очаквайте N рационални числа.<br/>
Прибавете към всяко предходното(без към първото разбира се).<br/>
Например:<br/>
<pre>
3 числа<br/>
Първото число е 1/3 - нищо не правите.<br/>
| 1/3 | ...  | ... |
Второто е -2/3 -> прибавяте към него първото -> -2/3 + 1/3 -> става -1/3<br/>
| 1/3 | -1/3 | ... |<br/>
Третото е 4/3 -> прибавяте към него новополученото второ -> 4/3 + (-1/3) -> става 1<br/>
| 1/3 | -1/3 |  1  |</pre>
Сортирайте в нарастващ ред новополучените числа и ги изведете на нов ред, разделени с празно място.<br/>
(използвайте sort() от библиотеката \<algorithm\>)

| Примерен вход | Примерен изход|
| ------------- |---------------|
| 3             | -1/3 1/3 1    |
| 1/3 -2/3 4/3  |               |

